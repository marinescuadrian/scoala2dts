---
layout: master
title: Despre noi
permalink: /despre
image: despre.jpg
description: Alice Voinescu reprezintă un simbol al luminii spirituale şi morale menit să vegheze devenirea generaţiilor de tineri de azi şi de mâine.
---
<div id="istoric" class="bg-white pl-5 pr-5 pb-3 pt-2 text-content">
	<h1 class="text-center">SCURT ISTORIC</h1>
	<p>Anul 1956 a însemnat un punct de mari transformări în istoria învăţământului românesc.</p>
	<p>Prin Hotărârea Consiliului de Miniştri al Republicii Populare  Române din 13 iulie 1956 şi al C.C. al P.R.M. se stabilea extinderea învăţămânutlui mixt până la clasa a-VII-a inclusiv, la toate şcolile, urmând a se introduce treptat şi la cele superioare.</p>
	<p>Cu începere din anul şcolar 1956-1957, un rol important se va acorda, potrivit prevederilor art. 1 din H.C.M. 1128/19 IUNIE 1956 şi introducerii uniformelor şcolare ăn rândul elevilor din învăţământul de cultură generală, pedagogic şi tehnic special, treptat, începând cu anul şcolar 1956-1957.</p>
	<p>Ca urmare a acestei hotărâri, într-un referat din 7 septembrie 1956 (având în vedere instrucţiunile M.I. nr. 440/1956 completate cu Instrucţiunea M.I. nr. 5, 415/1956, având în vedere H.C.M. 1526/31 iulie 1956 cu privire la planul de şcolarizare şi reţeaua şcolară 1956-1957) se cerea schimbarea numerelor şi numerotării şcolilor din Turnu-Severin.</p>
	<p>În acest context, va lua fiinţă în anul 1956, Şcoala de 7 ani mixtă nr.2 Turnu-Severin, situată la început în localurile din strada Saidac la numerele 21şi 23, localuri construite de primăria Turnu-Severin, recepţionate definitiv la data de 18 decembrie 1907. (Zona Bazinului de Apă. Astăzi Şcoala cu clasele I-VIII nr. 3.).</p>
	<p>Şcoala elementară nr.2 mixtă din Turnu-Severin, se va naşte pe structura Şcolii Elementare nr.2 Fete, contopită cu Şcoala Elementară de Băieţi nr.3 şi Şcoala de 7 ani nr.4 Fete, prin înscrierea unor elevi din circumscripţia sa şcolară, transferări ale unor elevi de la Şcoala Medie nr.2-mai ales băieţi (astăzi Liceul ,,Decebal”)., înscrierea a 60 de elevi proveniţi de la Casa de Copii din Turnu-Severin (aflată atunci pe locul actualului Colegiu Universitar), a unor elevi proveniţi de la alte şcoli ale oraşului şi din alte localităţi ale judeţului.</p>
	<p>Numărul aproximativ al elevilor din primul an al existenţei sale a fost de 360 de elevi şi eleve.</p>
	<p>Şcoala va funcţiona în această zonă (a Bazinului de Apă) până în 1968 când se va muta într-un local nou.</p>
	<p>Acest local, potrivit adresei nr. 468 din 7 ianuarie 1963, înaintată la Sfatul Popular oraş Turnu-Severin, către Sfatul Popular Regional Oltenia cu 16 săli de clasă, urma să fie construit în bulevardul Tudor Vladimirescu. Cu multe eforturi, construcţia şcolii a fost terminată la timp, şi, la 15 septembrie 1963 cursurile au fost deschise în mod festiv.</p>
	<p>Prima beneficiară a acestei clădiri a fost Şcoala Medie Mixtă nr.3.</p>
	<p>Şcoala Medie Mixtă Medie nr. 3 va funcţiona în această clădire până în anul 1968 când se va muta în localul nou construit din strada Crişan (astăzi Liceul ,,Gh. Ţiţeica), iar în locul ei se va instala Şcoala cu Clasele I-VIII Nr. 2, actualmente Şcoala cu clasele I-VIII „Alice Voinescu”,  care îşi are şi în prezent sediul aici.</p>
</div>
<hr>
<div id="decenoi" class="bg-white pl-5 pr-5 pb-3 pt-2 text-content">
	<h1 class="text-center">DE CE NOI?</h1>
	<p>Alice Voinescu reprezintă un simbol al luminii spirituale şi morale menit să vegheze devenirea generaţiilor de tineri de azi şi de mâine. Nouă, elevilor şi cadrelor didactice, ne rămâne să onorăm numele ales prin ceea ce vom deveni, având în vedere că numele mari înalţă doar pe cei care sunt demni să le susţină</p>
</div>